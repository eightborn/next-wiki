---
label: Gangster Ekipler
tags: [kurallar]
---

# Gangsterler :tophat:
## Konsept Tanımı
Aile, sadakat ve kontrol üzerine kurulu bir organize suç yapısını temsil eder. Yüksek saygı, düşük görünürlük esastır. Sokakta değil, arka odalarda konuşulur. Her karar, masada alınır. Aileye ihanetin tek bedeli vardır: ölüm. Eylemleriniz planlı, soğukkanlı ve estetik olmalıdır. Lüks hayat arzulanır ama gösterilmez. Sizin adınızı duyan korkmalı, fakat siz geldiğinizde kimse sizi tanımamalı.
Mafya aileleri için güç, sokaktaki adam sayısıyla değil, hangi politikacıyla akşam yemeği yediğinizle ölçülür. Legal görünümlü işletmelerin arkasında dönen büyük kirli oyunları sahnelemek sizin işinizdir.

### Sistemsel Konsept
- Mobster üyeleri tamamen konsepte uygun karakterler olmalıdır. Tek tip ırka mensup üyeler olması beklenir. Ancak konseptiniz karma olsa bile ağırlıklı ırkın üyelerinin çoğunlukta olması şartı aranır. 
- Bütün bölgede minimum 12 ev olmalıdır. (Her bir üyenin üzerine 1 ev olacak şekilde + dekorasyon konsept mantığında lüks olmamalıdır)
- Para akışı tamamen birliğe ait olan minimum 2 adet bar/pub işletmesi (Gerçekten işletilmesi gerekir)
- Para akışı tamamen birliğe ait olan minimum 1 adet işletme (Market, dövmeci, benzinlik vs.)  (Gerçekten işletilmesi gerekir)
- 12 adet konsept araç olmalıdır. (dört kapılı mafyavari araç, spor araçlar kabul edilmez) (Her bir üyeye 1 adet denk gelecek şekilde)
- En az 2 adet zırhsız, siyah veya koyu renkli, klasik stil mafya araçları (Albany Roosevelt, Enus Stafford, Schafter Classic vs. konseptinize uygun olabilir)
- Birlik tanıtımının eksiksiz bir şekilde doldurulması (Hiyerarşi belirlenmeli ve görevleri açıklanmalı, misyonları belirtilmelidir)
- Karakter tanımında karakter gelişimlerinin eksiksiz bir şekilde doldurulması

### Rolsel Konsept
- Mobster kültürünü yansıtmak adına konsepte ait müzikler dinlenmesi. (Soft italyan, caz, blues veya country tarzı, geleneksel ağır müzikler vs.)
- Mobster kültürünü yansıtmak adına takım elbise, trenchcoat, fedora, deri ceket gibi ikonik mafya kıyafetleri tercih edilmelidir (Kültüre göre abartı olmayacak şekilde değişkenliklere sıcak bakıyoruz)
- Mobster kültürünü yansıtmak adına mobster kültürüne uygun araçlar kullanılması. (Dört kapılı veya çift kapılı klasik araçlar/ ırkın kültürüne ait araçlar, o ülkenin araçları) 
- Mobster konseptini yansıtmak adına bölgenizi canlandıracak rollere odaklanılması ve bölgenin sahiplenilmesi rollerinin yapılması gerekmektedir. (Bölgenizdeki yerel lokasyonlardaki işletmelerden haraç toplanması, bölgedeki işletmelere güvenlik adı altında destek istenmesi, toplu masa veya toplantı rolleri, kurallar veya aileye alım/yemin törenleri, bölgede daha çok vakit harcanması ve size ait olduğunun varlığının gösterilmesi)
- Mobster konseptini yansıtmak adına sık sık toplu rollerle önce bölgeniz, daha sonra çevre bölgelerde hakimiyet kurma çabalarınızı sağlamalısınız. Bölgelere istihdam sağlamaya çalışmalı veya şantaj/kaçırma eylemleri ile üstünlük kurmalısınız. Diplomasi rolleri sizin için her şeydir.
- Mobster konseptini iyi yansıtmak adına odağınız silah ve kumar üzerine olmalıdır. Organizasyonlar düzenlemek ve karaparayı aklama işine odaklanmalısınız.
- Bulunulan bölgenin daha sonra da çevre bölgenin sahiplenilme rollerinin yapılması (Farklı ekiplerin giriş çıkışlarda bilgi vermesi, bölgenize şehrin bir bölgesinden gelenlere karşı tehditkar olma)
- Bölgenizdeki diğer ekiplerden haberdar olunmalı, gerektiğinde “uyarılar” verilmeli.
- Legal işletmelerde yapılan rollerle halkın gözünde “saygı duyulan adamlar” olunmalı. Halkın sevgisi, polisin korkusu sizin gücünüzdür.
- Direkt çatışmadan kaçınılmalı, önce baskı ve diplomasi tercih edilmelidir.
- Tehdit, şantaj, fidye, dolandırıcılık, kumar geceleri, haraç toplama, rehine ve aracılık rolleri temelinizi oluşturmalıdır.
- Toplantılar “masa” etrafında yapılmalı, tüm kararlar oylamayla alınmalı. Hiyerarşideki herkesin söz hakkı belli olmalıdır. Son karar liderden çıkacaktır.
- Ailenin lideri "Don", ardından “Consigliere”, “Caporegime”, “Soldato” ve “Associates” şeklinde net bir hiyerarşi olmalı. Bu kültürünüze göre değişiklik gösterebilir.
- Mobster için bir kültüre sahip olması ve bu kültürü gözle görülür şekilde yansıtması (Birlik tanıtımlarında istenecek)
- Mobster için diğerlerinden ayırıcı net bir renginin/logosunun/bandanasının olması (Bandana, bayrak veya araçların tümünde olmasa bile yer yer görebileceğimiz ayrılık)

### Onaylı Ekip Sürecini Kazanma ve Elinde Tutma
- Konseptinize aykırı davranışlarda bulunulması onaylı birlikten normal birlik sürecine düşmenize ve haklarınızın kaybolmasına sebep olur.
- Birliğinizdeki oyuncuların 1 ay içerisinde aldığı toplam 5 ceza, onaylı birlikten normal birlik sürecine düşmenize ve haklarınızın kaybolmasına sebep olur.
- Her ay minimum 2 kez dövüş veya kumar etkinliği düzenlenmelidir. (Burada diğer birliklerle olması gerekmektedir)
- Her ay minimum 2 kez açık tehdit, şantaj, fidye veya dolandırıcılık rolü ve buna ek olarak 1 kez haraç rolü yapılmalıdır.
- Konsept araç sayısı her zaman minimum 12 olmalı ve düzenli olarak kullanılmalıdır. (Almış olmak için alınan araçlar tespit edilirse onaylı birlik süreci düşer)
- Bölgenizde düzenli olarak legal işletmeler kontrol altına alınmalı ve her birine üstünlük kurarak güvenlik adı altında ayda 1 kez olmak üzere haraç alınmalıdır. Aksi durumda ise işletmenin zarar görmesi sağlanmalıdır. 
- Düzenli olarak alacağınız kararlar için toplantılar yapmalı ve oylama yolunu tercih etmelisiniz. (Bireysel alınan kararlar tespit edildiğinde onaylı birlik süreci askıya alınır)
- Ağırlıklı olarak silah ticaretine ve kumara odaklanmalısınız. (Her konuda baskınlık kurmak rolü doğrudan etkiler ve DoC tarafından zorlanırsınız)