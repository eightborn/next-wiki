---
label: CK Savaşı
tags: [kurallar]
---

# CK Savaşı :icon-alert-fill:

CK savaşı geçerli bir sebep bulunduran bir karakterin başka bir karaktere yönelik başlatacağı ciddi sonuçları olan bir roldür. Bu tür bir rol allowlist meslek sahibi olan kişilere karşı (doktorlar, polisler, medyacılar, avukatlar) başlatılamaz. CK savaşı başlatmak isteyen kişi geçerli sebep ve kanıtlarını toplayarak portal üzerinden yönetime ulaşmalı ve izin almalıdır. CK savaşı "CK puanı" sistemi üzerinden ilerletilir. 

!!!warning
CK savaşı onaylandıktan ve başlatıldıktan sonra iki taraf OOC haberdar edilmiş olmasına rağmen rol içerisinde de herhangi bir iletişim yolu kullanılarak (buluşma, toplantı, telefon görüşmesi vb.) karşı tarafa **CK savaşı izni alan taraf olarak açıkça oyun içinde de** belirtilmelidir.
!!!

## CK Savaşı Kuralları

- CK savaşı için geçerli sebebi olan onay almış kişi 3 puanla, karşı taraf 2 puanla başlar.
- Karşı tarafı sistemsel olarak her öldürüşünüzde ilgili taraf 1 puan kaybeder.
- CK puanı sıfıra düşen kişi, **puanını sıfıra düşüren saldırı esnasında** karakterinin öldürme iznini karşı tarafa otomatik olarak teslim etmiş sayılır.
- CK savaşı sırasında saldıran tarafın plan sürecinden itibaren o güne ait video kaydı bulundurması ve yönetime iletilmesi gerekir.
- Bir kişiyi sistemsel öldürüp puan eksilttiğiniz noktada bunu sadece 24 saatte bir kere tekrarlayabilirsiniz. Aynı gün içerisinde takip eden sistemsel ölümler iki taraf için de puan azalması ile sonuçlanmaz. Buna ek olarak CK savaşında puan kaybedilmesinin ardından 24 saat boyunca iki tarafın arasındaki savaş duraklatılır, bu durum **"ateşkes dönemi"** olarak adlandırılır. Herhangi birinin sistemsel olarak ölmediği bir saldırı başarısız olarak değerlendirilir ve 24 saatlik ateşkes dönemi başlamaz.
- CK savaşı içerisinde sistemsel olarak ölen kişi o ölüme ait hastane rolünde en azından sekiz saat rol yapmak zorundadır.
- A ve B kişileri arasında bulunan CK savaşında A kişisi B'yi sistemsel olarak öldürüp CK puanını eksilttiği noktada 24 saatin dolmasının ardından ilk saldırı hakkı B'dedir. B kişisinin A'ya saldırmak için 24 saati bulunmaktadır, bu süreçte kendisine tekrar saldırılamaz. Bu süreç **"karşılık periyodu"** olarak isimlendirilir ve sadece 24 saat sürer. B kişisinin karşılık periyodunu saldırmadan geçirmesi durumunda A kişisinin de saldırmasının tekrar önü açılır.
- Taraflardan herhangi birinin karşılık periyodunu kaçırmaması veya önüne geçmemesi sebebiyle CK savaşı içerisinde oyuna bir gün bile giremeyecek kişinin bu pasifliğini adminlere portal üzerinden ulaştırması gerekmektedir. Taraflardan herhangi birinin pasifliği durumunda karşılık periyodu adminler tarafından bilgilendirildiği ilgili süre boyunca durdurulur.
- Kişiler pasiflik belirtmedikleri günlerde güvenli bölge ve ev interior'ları haricindeki kısımlarda yoğun saatlerde (21.00-02.00) günlük en az 2 saat vakit geçirmek zorundadır. 
- Karşılık periyodunda saldıran ve karşıdaki kişiyi sistemsel öldürmeyi başaramayan kişinin karşılık periyodu sona erer. Ayrıca karşılık periyodu kişiye saldırılan ilk anda sona erer, dolayısıyla saldırı altındaki kişi kendini savunmayı deneyebilir. Bu durumda hangi taraf ölürse CK puanını o kaybeder.
- Sadece ve sadece ilgili taraflar tarafından yapılan ölümler bir puan eksilmesine sebebiyet verir. Örneğin A ve B kişisi arasındaki bir savaşta B kişisi A kişisini sistemsel olarak öldürdüğü an A kişisinin ekip arkadaşlarının da eş zamanlı B kişisini öldürdüğünü varsayalım. Bu durumda sadece A kişisi ck puanı kaybeder.