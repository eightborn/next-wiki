---
label: Fear RP
order: 95
tags: [terimler]
---

# Fear RP :scream:

Karakterin gerçek dışı cesur olması ve normalde korkutucu veya tedirgin edici durumlara tepki vermemesi durumu için kullanılır.

Karakteriniz, tehlikeli veya korkutucu durumlarda **gerçekçi tepki** vermek zorundadır. Bazı durumlarda bu kuralı biraz esnetebilirsiniz ancak sonuçlarına da katlanmanız gerekir. Hayati tehlike içeren durumlarda karşı taraf _zaten bana zarar veremez_ kafasıyla hareket edemezsiniz. Hem karşınızdaki kişi size kalıcı zarar verebilir veya rolü CK 'ya kadar sürükleyebilir, hem de bu konuda ceza alabilirsiniz.

## Kural İhlali Örnekleri

- Karakterinizin herhangi illegal bir tecrübesi yokken veya daha yolun çok başındayken, karşısına çıkan korkutucu veya nam salmış kişilere karşı asarım keserim tarzında diklenmesi.
- Karakterinizin boğazında bıçak varken veya kafasına silah doğrultulmuşken istenilen şeyleri yapmaması; durumun yarattığı dehşeti hareket, ses ve emotelar ile yansıtmaması.
- Acemi bir sürücü arkadaşınız sizi bir yolculuğa çıkardığında çok sakin olmanız veya hiç panik olmamanız.
- Sevdiğiniz bir kişinin kaçırılması durumunda, bunun korkusunu ve paniğini yaşamamanız ve buna uygun roller yapmamanız.
