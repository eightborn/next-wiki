---
label: Araçlar
---

# Araçlar

Araçlarla ilgili tüm sistemler `eb_vehicle` üzerinden çalışır.

Sunucuda, Galeri üzerinden veya ikinci el olarak diğer karakterlerden araç satın alabilirsiniz. Ayırca belirli yerlerden araba, motorsiklet, bisiklet ve deniz taşıtları kiralanabilir. Bir araç satın aldığınız zaman bunun ruhsatı sizin üzerinize olur. İsterseniz bu belgeyi kullanarak aracınızı sisteme veya başka bir oyuncuya satabilirsiniz. Bir araç sahibiyseniz bunun günlük vergisi her gün saat **23:59**'da fatura olarak kesilir. Araç vergilerinin ücret hesaplanmasına [buradan](/guide/vehicle-tax.md) bakabilirsiniz.

Sunucuda ekli olan araç listesine [buradan](/guide/vehicle-list.md) ulaşabilirsiniz.

Sunucumuzda sahipli tüm araçlar bırakıldığı yerde kalır. Bu sistem gerçekçiliği arttırmak ve bir sürü role olanak sağlamak için dizayn edilmiştir. Sunucuda istediğini her aracı çalabilir ve saklayabilirsiniz, ancak sakladığınız araçları lütfen makul yerlere bırakın. Bunun bir oyun ve rol olduğu unutmamanız lazım, araç sahibini de düşünmeniz lazım.

Araçların aldığı hasarlar sunucu tarafında sürekli kayıt altında tutulmaktadır. Aracınızı garaja da koysanız, sunucuya restart da atılsa aracınızın hasarları sıfırlanmaz. Aracı tamir ettirmeniz gerekir. Ayrıca araçların yaptığı yol kayıt altına alınır. Bu değer ilerde aracın performansını ve bozulma şansını etkileyecektir. Aracınızın düzenli bakımının yapılmasının kritik bir etkisi vardır.

## Yakıt Sistemi

Sunucuda iki tip yakıt vardır: Beniz ve elektrik. Araçların yakıtını, benzin istasyonlarında veya benzin bidonları ile doldurabilirsiniz. Her aracın yakıt hacmi ve yakıt tüketimi farklıdır. Yakıt tüketimini en çok etkileyen faktör aracın torkudur. Aracınızın yakıt durumunu HUD'un sol altındaki ibreden öğrenebilirsiniz.

## Araç Kullanımı

Aracın kapı kilidini anahtarını kullanarak açıp kapatabilirsiniz. Aracın ön koltuklarından birindeyken `G` tuşu ile motorunu açıp kapatabilirsiniz. Motor açıp kapatmak için aracın anahtarı üzerinizde olmalı. Ayrıca belirli açılardan ve belirli hızla yapılan kazalarda araçtan fırlayabilirsiniz. `K` tuşu ile emniyet kemerini takıp bu durumu engelleyebilirsiniz. **Emniyet kemeri takarken direksiyon kullanamazsınız.** Yön tuşları ile (`<-`, `->`) sağ sol sinyal verebilirsiniz. Ayrıca aşağı yön tuşu (`v`) ile ikaz sinyalinizı açabilirsiniz. `F4` tuşu ile aracın kontrollerini açabilirsiniz. Buradaki menüden; kapıları, camları, ön ve arka kaputu açıp kapatabilirsiniz, ayrıca aracın torpidosuna erişebilir ve oturduğunuz koltuğu değiştirebilirsiniz ve eğer varsa aracın taban ışıklarını açıp kapatabilirsiniz. `H` tuşu ile aracın farlarını kontrol edebilirsiniz.

Off-road uygun olmayan araçlar toprak zemine girince performansı düşer, zaman zaman kontrolü kaybedilir ve uzun süreli sürüşte lastikleri patlar.

Çoğu aracın hızını `B` tuşu ile limitleyebilirsiniz. Ayrıca [`/hs`](/commands/vehicle/hs.md) komutu ile daha detaylı hız limitlemesi yapabilirsiniz.

Sunucuda tüm araçlar otomatik vitesdir. Ancak ilerde bazı araçları manual, bazılarını ise triptonik olacak şekilde değiştirebiliriz. Triptonik araçlar isteğe göre manual ve otomatik vites arasında geçiş yapabilir.
